\problemname{Bijektion}

En \emph{bijektion} mellan två mängder $X$ och $Y$ är en funktion $$f : X \rightarrow Y$$ så att det för varje $y \in Y$ finns exakt ett $x \in X$ så att $f(x) = y$. Detta innebär alltså att vi kan para ihop varje element $x \in X$ med ett element ur $Y$, nämligen $f(x)$.

I det här problemet betraktar vi mängderna $X = \{1, 2, ..., N\}$ och $Y = \{1, 2, ..., M\}$. Givet samtliga funktionsvärden för en funktion $f : X \rightarrow Y$ ska du avgöra om funktionen är en bijektion mellan $X$ och $Y$.

\section*{Indata}
Den första raden i indatan innehåller heltalen $N$ och $M$ ($1 \le N \le 100$, $1 \le M \le 100$).

Nästa rad innehåller $N$ heltal. Dessa är, i ordning, $f(1), f(2), ..., f(N)$.

\section*{Utdata}
Om $f$ är en bijektion ska du skriva ut \texttt{Bijektion}. Annars ska du skriva ut \texttt{Nope}.

\section*{Poängsättning}
Din lösning kommer att testas på flera testfall. För att få 100 poäng så måste du klara alla testfall.
